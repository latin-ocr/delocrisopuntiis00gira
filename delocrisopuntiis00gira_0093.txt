 

nn OPUNTIORUM c1v1'rA'r13, memus A'romz nonmus- 77

septentrionalis Graeciae populos validi sane atque politi
habebantur. Quid autem de his censuerunt Athenienses, ’
alienorum nempe vitiorum bonorumque haud aequi
semper, etsi non illepidi aestimatores? Aristophanis
scilicet quidam versus aliqua in Opuntios contemptione
non immunis esse videtur. Namque in comoedia quae
Aves inscripta est, quidam exclamat :

Ἀλλ’ ἔγωγ’ Ὀπούντιος
οὐκ ἂν γενοίμην ἐπὶ ταλάντῳ χρυσίου (1).

Suidas vero nos monet ambiguam verbi significatio-
nem in hoc versu inesse3 Ὀπούντιος nempe caecitatem
indicare (2). Sed nihilominus Opuntios mordet poeta.
Quod parum mirabimur, si in memoriam revocaverimus
illam comoediam anno 4⁴4 repraesentatam fuisse, cum
in Sicilia bellum gereretur, atque Opuntii, Lacedaemo-
niorum socii, Athenis sine dubio male audirent.

(l) Av„ 153.
(2) Suid.. s. v. Ὀπούντιος.

