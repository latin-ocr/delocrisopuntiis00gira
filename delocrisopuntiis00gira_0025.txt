 

 

ns ansus OPUNTIORUM. 9

nigne Locrus excepit, quoque familiariter usus est (l).

Quodcumque de pacifica illa regionis occupatione cen-
sere oportet, iisdem ferme temporibus condita est Ozo-
larum colonia. Ita nempe ex veteribus fabulis discimus,
Cum Locrus et Opus in domesticam quamdam dissensio·
nem incidissent, a regno pater se abdicavit, collectisque
sociis, regionem petiit quae sub Parnasso, ad occasum
solis, sita est. Sed Apollinem antea Delphis consuluerat,
eique responderat Pythia urbem i⁴n hoc loco aedifican-
dam esse, in quo lignea cane morsus esset. Cum igitur
cynosbaton calcavisset, oraculum impletum ratus, Phys-
cum aut Physces, Hyantheam aliasque Ozolarum urbes
condidit (2). Nec multo post, sine dubio, novi in his
locis constiterunt coloni, et Andraemon quidam Amphis·
sam extruxit, ita e montibus quibus circumcincta erat,
appellatam (3). Ozolarum autem cognomen alii alio
modo apud antiquos interpretabantur ι quidam enim e
Nesso, quidam e Pythone Locros ita dictos contendebant,
cum centauri serpentisque cadavera, mediis de fluctibus
rejecta et in tabem dilapsa, aera quondam corrupissent3
inde Ozolas, id est graveolentes, incolas vocatos luisse.

Alii vero pelles male tersas incusabant, quibus indigenae

(1) pind„ ol.. IX, 104 sqq. Quod confirmatur ab Homeri scholiasta. apud
quem hoc de Menoetio legere est, in ll„ XVI, 14 ε Μενοίτιος δὲ ἀποικήσας εἰς
Ὀποῦντα Πάτροκλον ἐτέκνωσεν.

(2) Plut., Quaest. yroec„ 15; Didym.‚ ap. Athen„ 11, p. 70 c; Eustatn„ 1η
1ῑ., p. 277; steph. Byz., s. v. Φύσκος. Ait Plutarchus Locrum hunc
. Physci vel Physcii filium, patremque alterius Locri fuisse, a quo dissen-
tiens . Opuntem fugerit atque Ozolas condiderit. At Eustathius contra Lo-
crum a. quo instituta est Ozolarum colonia . filium habuisse tradit nomine
Opuntem. Quidquid id est, Ozolarum οἰκιστής Locrus erat appellatus.

(3) Aristot.‚ ap. Harpocr.‚ s. v. Ἀμφ ισσα.

