nn nunus optm‘nonuu. 23

sociis suis, Phocenses vero a Lacedaemoniis auxilium
petierunt (1). Tum Thebanorum exercitus Phocidem
vastat, dum Phocenses Locrorum infestant regionem.
Mox et Athenienses superveniunt, sed a Lacedaemoniis
gentes foederatae ad Corinthum vincuntur (2). Agesilaus
interea, ex Asia Minore subito revocatus, cum e mon-
tibus Thessaliae descenderet, Thebanorum atque Athe-
niensium, Corinthiorum, Argeorum, AEnianum, Euboeen-
sium, Opuntiorum, Ozolarum copias offendit (394),
pugnaque ad Coroneam commissa, vulneratus, militibus
haud paucis amissis‚‘victor tandem, sed cum magno
exercitus damno , evadit (3).

Deinde, post editum ad Leuctra proelium (370), Opun-
tios contra Lacedaemonios cum Thebanis iterum con-
junctos videmus (4>; quibus se Phocenses addunt atque
AEtoli. Eodem autem anno, Epicnemidiorum regio ab
Iasone, Pheraeorum tyranno, vastatur, a quo etiam capitur
-· Trachiniorum oppidum Heraclea (5). Nec multo post
Locros invenimus Epaminondae Pelopidaeque ductu
militantes, cum hi Lacedaemonios intra ipsius Laconiae
fines lacessunt (6). Quas vero partes usque ad exitum
.belli Opuntii tenuerint, nescimus z difficile est enim

(1) Xen.‚ Hellen„ ΙΙΙ, 5. 3.
(2)1d. ibid„ IV, 2, 17.
(3) ld.. Ayes„ 11, 6-17.
(4) Diod. Sic., XV, 57, l. Diodorus verbo Λοκροί, non Ὀπούντιοι, in hoc
“ loco utitur, sed verisimile est tali nomine eum designasse Opuntios simul
atque Ozolas, qui, quamdiu cum Lacedaemoniis Thebani decertaverunt,
Thebanorum partes nunquam deseruerunt.

(5) 1d., XV, 57, 2.

(6) ld„ XV, 62, 4.

