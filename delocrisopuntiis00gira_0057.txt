nnetoms nssscmprro. 41

Tum via se in duos calles dividit, quorum unus
per saltum Anarqhyri in Atalanti oppidum ducit, alter
Neo-Chori, pagum desertum, trajicit, et veterem tur-
rim satis intactam praetergreditur, denique Gardinitsa,
desertum quoque pagum, attingit.

Nec procul hinc extitisse Opuntem Leake contendit(l).
In colle enim qui incedenti ad dexteram surgit, veteris
cujusdam acropolis vestigia discernuntur; tum in campo,
prope pagum Kyparissi, in utraque aridi torrentis ripa,
solum petris fictilibusque fragmentis sparsum urbem hic
fuisse demonstrare videtur. Quin etiam duo funebres
tituli ad antiquissimam aetatem pertinentes atque inter
has reliquias a nobis reperti (2), angli viatoris conjectu·
ram satis confirmant. Hic itaque Opuntem sitam esse
credendum sit, et eamdem opinionem sequitur Bursian,
qui urbis acropolim , sicut Leake, in colle prope Gardi-
nitsa edito collocat (3). Recenti vero monumentorum
quorumdam inventione inclinatus est Koumanoudis ut

. circa Atalanti putaret quaerendum esse veteris Opuntis

situm (t). Tituli enim in quibus nomen Ὀπούντιοι legitur,
Opuntiorum decreta prope Atalanta· reperta, statuae,

’ columnae, varia antiquorum operum fragmenta in vinetis

suburbanis, aut ad pontem quemdam urbi vicinum,
terra effossa, declarare videntur in hoc loco magnam
civitatem ac, sine dubio, totius regionis metropolim,
stetisse. Quae civitas Opusne esset, an, ut censet Bursian,

(1) Op. cit„ 11, p. 173 sqq.

(2) Bull. de corr. hellen„ II, p. 588, n. 6.
(3) Op. cit.. Ι, p. 191.

(4) V. Ἀθήναιον, Ι, p. 485.

